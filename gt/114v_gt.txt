quod illud calidius versutiusque reddat quam disputatio? cum ibi necesse sit ut momento temporis ad rem se applicet. Indeque se reflectat / discurrat / colligat / concludat: ut faciliter intelligi possit hac exercitatione exercitatum ad ceterea discernenda fieri velocius. iam vero orationem nostram quam expolliat. quam eam in promptu atque in potestate nostra redigat nihil attinet dicere. vos enim met in plerisque id videre potestis qui cum litteras scire se profiteantur: et libros lectitent: tamen quia se ab hac exercitatione abstinuere: nisi cum libris suis latine loqui non possunt. Itaque ego qui vestre utilitatis sum avidus quique vos quam maxime florentes in studiis vestris videre cupiam non iniuria vobis subirascor. siquidem hunc disputandi usum ex quo tot manant utilitates negligitis.